# -*- mode: mandoku-view; -*-
#+TITLE: 重修宣和博古圖
#+DATE: 2015-08-24 23:16:58.984263
#+PROPERTY: ID KR3h0087
#+PROPERTY: BASEEDITION WYG    
#+PROPERTY: JUAN 提要
<pb:KR3h0087_WYG_000-1a>¶
欽定四庫全書　　　　　子部九¶
　重修宣和博古圖　　　譜錄類一(器物之屬/)¶
　　提要¶
　　　　(臣/)等謹案重修宣和博古圖三十卷晁公武¶
　　　　讀書志稱為王楚撰而錢曽讀書敏求記稱¶
　　　　元至大中重刻博古圖凡臣王黼撰云云都¶
　　　　為削去殆以人廢書則是書實王黼撰楚字¶
　　　　為傳寫之訛矣曽又稱博古圖成於宣和年¶
<pb:KR3h0087_WYG_000-1b>¶
　　　　間而謂之重修者盖以採取黄長睿博古圖¶
　　　　説在前也考陳振孫書録解題曰博古圖説¶
　　　　十二卷秘書郎昭武黄伯思長睿撰凡諸器¶
　　　　五十九品其數五百二十七印章十七品其¶
　　　　數四十五長睿殁於政和八年其後修博古¶
　　　　圖頗采用之而亦有刪改云云錢曽所説良¶
　　　　信然考蔡絛鐵圍山叢談曰李公麟字伯時¶
　　　　最善畫性喜古取生平所得及其聞睹者作¶
<pb:KR3h0087_WYG_000-2a>¶
　　　　為圖狀而名之曰考古圖及大觀初乃倣公¶
　　　　麟之考古作宣和殿博古圖則此書踵李公¶
　　　　麟而作非踵黄伯思而作且作於大觀初不¶
　　　　作於宣和中絛蔡京之子所記皆其目睹當¶
　　　　必不誤陳氏盖考之未審其時未有宣和年¶
　　　　號而曰宣和博古圖者盖徽宗禁中有宣和¶
　　　　殿以藏古器書畫後政和八年改元重和左¶
　　　　丞范致虚言犯遼國年號(案遼先以重熙建/元後因天祚諱禧)¶
<pb:KR3h0087_WYG_000-2b>¶
　　　　(遂追稱/重和)徽宗不樂遂以常所處殿名其年且¶
　　　　自號曰宣和人亦見鐵圍山叢談則是書實¶
　　　　以殿名不以年號名自洪邁容齋隨筆始誤¶
　　　　稱政和宣和間朝廷置書局以數十計其荒¶
　　　　陋而可笑莫若博古圖云云錢曽遂沿以立¶
　　　　説亦失考也絛又稱尚方所貯至六千餘數¶
　　　　百器遂盡見三代典禮文章而讀先儒所講¶
　　　　説殆有可哂者而洪邁則摘其父癸匜漢注¶
<pb:KR3h0087_WYG_000-3a>¶
　　　　水匜楚姬盤漢梁山鋗及州吁髙克諸條以¶
　　　　為詬厲皆確中其病知絛説回䕶時局不為¶
　　　　定評然其書考證雖疎而形模未失音釋雖¶
　　　　謬而字畫具存讀者尚可因其所繪以識三¶
　　　　代鼎彛之製欵識之文以重為之核訂當時¶
　　　　裒集之功亦不可没其支離悠謬之説不足¶
　　　　以當駁詰置之不論不議可矣乾隆四十六¶
　　　　年九月恭校上¶
<pb:KR3h0087_WYG_000-3b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
